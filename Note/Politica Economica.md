---
connections:
  - "[[Regime Totalitario]]"
---
La situazione politica era migliorata, ma con l'innalzamento dei prezzi si era rimessa in moto l'inflazione, per contrastarla dal luglio del 25 M inaugurò una linea politica economica interventista impegnandosi su due fronti:
- riduzione delle importazioni;
- stabilizzazione delle lira;

Il governo fascista si impegnò nella battaglia del grano, con l'obiettivo di raggiungere l'autosufficienza nel settore agricolo, l'iniziativa ottenne risultati tangibili in quanto nel 39 si giunse a registrare un incremento medio annuo di grano prodotto del 50% rispetto al 26, mentre le importazioni si erano ridotte del 70%.

Alla battaglia del grano si affiancò quella per la lira, nel dicembre del 27 si procedette con la rivalutazione della moneta fissando il cambio con la sterlina a 90 lire per una sterlina. Quest'operazione ottenne risultati positivi, rinfrancò il ceto medio, rassicurò i creditori esteri e ridusse i costi di importazione, ma la rivalutazione ebbe anche dei risvolti negativi come la limitazione dell'accesso al credito, la conversione forzosa del debito pubblico e la flessione delle esportazioni.

È ovvio che la crisi del 29, se pur con un anno di ritardo, aveva colpito anche l'Italia, tanto che il governo dovette ricorrere a una serie di provvedimenti d'emergenza:
- sostegno pubblico ai settori più in difficoltà;
- venne avviato un ampio programma di lavori pubblici;
- fu imposto un indirizzo rigidamente autarchico, improntato all'autosufficienza;

Il governo avviò anche un programma per la realizzazione di infrastrutture e di bonifica delle terre incolte o paludose. Tra i progetti più importanti, quello dell'Agro Pontino o l'edificazione delle nuove città di Sabaudia e littoria. Nel 31 il governo dovette intervenire nel settore finanziario, per evitare che fallissero anche le banche il governo creò l'Istituto Mobiliare Italiano con il compito di erogare crediti a medio e lungo termine. Nel 33 venne poi creato l'Istituto per la Ricostruzione Industriale che acquisì il controllo di tutte le imprese indebitate con questi istituti. Da quando il regime adottò un indirizzo dirigistico nel 37, si posero le basi di un'economia mista sia pubblica che privata.

Visto che le misure adottate riguardavano principalmente il Nord, crebbe il divario tra la mezzanotte e il mezzogiorno, visto che nel primo il reddito annuale pro capite era di 3780 lire mentre nel mezzogiorno era di 1800 lire. Il regime cercò anche di migliorare le precarie condizioni di vita di gran parte della popolazione, vennero emanati provvedimenti riguardanti la politica di incremento demografico, come l'istituzione dell'Opera Nazionale per la Maternità e l'Infanzia, inoltre furono favorite le famiglie numerose attraverso una serie di incentivi economici. Si arrivò addirittura a imporre una tassa a carico di chi non si sposava, la tassa sul celibato.

Infine al 1933 risale la fondazione dell'Istituto nazionale fascista della previdenza sociale (INFPS) e dell'Istituto nazionale fascista per l'assicurazione contro gli infortuni su lavoro (INFAIL).