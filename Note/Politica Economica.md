---
connections:
  - "[[Regime Totalitario]]"
---
La situazione economica era migliorata, ma con l'innalzamento dei prezzi il fenomeno dell'inflazione riprese piega. Per contrastarla, dal luglio del 25 M inaugurò una politica economica interventista impegnandosi su due fronti:
- riduzione delle importazioni;
- stabilizzazione delle lira;

Il governo fascista si impegnò nella battaglia del grano, con l'obiettivo di raggiungere l'autosufficienza nel settore agricolo, si ottennero degli ottimi risultati in quanto nel 39 si registrò un incremento medio annuo di grano prodotto del 50% rispetto al 26, mentre le importazioni si erano ridotte del 70%.

Alla battaglia del grano si affiancò quella per la lira, nel dicembre del 27 si procedette con la rivalutazione della moneta fissando il cambio con la sterlina a 90 lire per una sterlina. Quest'operazione ottenne risultati positivi, rinfrancò il ceto medio, rassicurò i creditori esteri e ridusse i costi di importazione, ma la rivalutazione ebbe anche dei risvolti negativi come la limitazione dell'accesso al credito, o la flessione delle esportazioni.

Un altro aspetto della politica economica fascista fu la risposta ai danni della crisi del 29, che se pur con un anno di ritardo, aveva colpito anche l'Italia, tanto che il governo dovette ricorrere a una serie di provvedimenti d'emergenza:
- sostegno pubblico ai settori più in difficoltà;
- l'avviamento di un ampio programma di lavori pubblici;
- l'imposizione di un indirizzo rigidamente autarchico, improntato all'autosufficienza;

Il governo avviò anche un programma per la realizzazione di infrastrutture e di bonifica delle terre incolte o paludose. Tra i progetti più importanti, quello dell'Agro Pontino o l'edificazione delle nuove città di Sabaudia e Littoria. Il programma colpì anche la nostra regione con la riqualificazione del Lago di Pergusa nell'ennese. Nel 1931 il governo dovette intervenire anche nel settore finanziario, per evitare che fallissero alcuni istituti bancari venne creato l'Istituto Mobiliare Italiano con il compito di erogare crediti a medio e lungo termine.

 Infine Il regime cercò anche di migliorare le precarie condizioni di vita di gran parte della popolazione, vennero emanati provvedimenti riguardanti l'incremento demografico, come l'istituzione dell'Opera Nazionale per la Maternità e l'Infanzia, inoltre furono favorite le famiglie numerose attraverso una serie di incentivi economici e di una tassazione a carico di chi non si sposava, denominata tassa sul celibato, Nel 33 venne fondato l'Istituto nazionale fascista della previdenza sociale (INFPS) e l'Istituto nazionale fascista per l'assicurazione contro gli infortuni su lavoro (INFAIL).