---
connections:
  - "[[Movimenti di Avanguardia]]"
---
Il termine crepuscolare, viene assegnato a dei poeti per la prima volta dal critico Giuseppe Antonio Borgese, su un articolo pubblicato sul quotidiano torinese '' La Stampa'' intitolato Poesia Crepuscolare. La parola crepuscolo, sta ad indicare la fine di una tradizione lirica, che va da Parini a D'Annunzio, il tramonto della poesia romantico-decadente e, contemporaneamente l'alba della nuova poesia. 

---


Il movimento dei Crepuscolari, sviluppatosi tra il 1903 e il 1911, rappresenta una reazione alla poetica dominante dell’epoca, opponendosi sia alla figura del superuomo dannunziano sia al culto del progresso tipico dei Futuristi. Questi poeti comunicano un forte senso di sfiducia, abbandono e disfacimento, rifugiandosi in una poetica che predilige le cose comuni e quotidiane. La loro poesia si nutre della nostalgia del passato, come ad esempio il suono degli organetti, le vecchie case di provincia, le strade deserte o le figure femminili decadenti, come “le spente signorine attempate di buona famiglia”.

Il linguaggio utilizzato è piano, quotidiano, dimesso e molto vicino alla prosa, in netto contrasto con l’elevatezza stilistica di D’Annunzio. Il poeta non è più guida, non ha più nulla da dire e perde qualsiasi ruolo centrale: è afflitto da una sorta di rinuncia e stanchezza spirituale, testimoniando un senso di vuoto dell’esperienza.

Tra gli autori più importanti del crepuscolarismo troviamo Guido Gozzano, Carlo Chiaves, Nino Oxilia, Marino Moretti, Corrado Govoni, Aldo Palazzeschi. Essa è una produzione basata su temi umili e quotidiani caratterizzati da un forte senso di stanchezza esistenziale e di disillusione. Tutto questo si unisce in un'atmosfera di malinconia e tristezza ornata dall'ironia o autoironia usata spesso dai poeti crepuscolari.