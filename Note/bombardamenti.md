 Oltre all'invenzione della guerra lampo tedesca, la Seconda Guerra Mondiale vide l'applicazione di altre tecniche già note. Fu quanto avvenne nel campo dei bombardamenti aerei con l'uso di intere squadriglie di bombardieri pesanti, in grado di volare per migliaia di chilometri trasportando grandi quantità di carichi bellici.
 Durante il conflitto, non ci si limitò a colpire gli obiettivi strategici, ma si fece ampio ricorso ai bombardamenti a tappeto delle città, con l'unico scopo di terrorizzare la popolazione. Il primo episodio di questo genere si verificò nel novembre del 1940, quando la Luftwaffe bombardò la città industriale di Coventry, in Inghilterra: le bombe incendiare al fosforo causarono un gigantesco rogo che avvolse gran parte della città. Questo episodio diede origine al termine "Coventrizzazione" per indicare la distruzione totale di un obiettivo. Tutti i belligeranti ricorsero a questo tipo di bombardamenti, come gli americani in Giappone e gli Alleati in Germania.