---
connections:
  - "[[Partito Nazionale Fascista]]"
---
Durante la conferenza di Versailles l'Italia aveva dovuto rinunciare alle proprie pretese nei confronti della Dalmazia e di Fiume. Gabriele D'Annunzio coniò lo slogan della vittoria mutilata, e nel settembre 1919 al manipolo di un gruppo di volontari occupò Fiume, instaurandovi una reggenza provvisoria. 

Sul fronte interno la situazione era particolarmente delicata: gli alti costi umani ed economici della guerra alimentarono tensioni sociali, che sfociarono nei moti di protesta del Biennio Rosso. A nord i contadini e gli operai portarono avanti la loro battaglia attraverso scioperi e boicottaggi, mentre nel sud i lavoratori agricoli più poveri occuparono le terre incolte.

Le elezioni del 1919 segnarono l'affermazione del Partito Socialista (circa il 32%) e del Partito Popolare italiano di don Luigi Sturzo 
(circa il 20%). I liberali mantennero comunque la maggioranza relativa in Parlamento e il governo venne nuovamente affidato a Giolitti. In politica interna egli riprese la sua politica riformista e mediatrice; nel novembre 1920, con il trattato di Rapallo, ottenne l'annessione dell'Istria e di Zara, mentre Fiume fu proclamata città-Stato indipendente.

La sua politica sociale riformista non fu sufficiente però per ottenere il consenso del PSI, sempre più influenzato dalla frangia massimalista. Nel 1921 nel corso del congresso di Livorno il Partito Socialista si scisse e nacque il Partito Comunista Italiano.