---
connections:
  - "[[MOC/Italiano]]"
source:
  - Libro Italiano
  - Prof. Rosa Scarsi
---
Luigi Pirandello nasce a Girgenti nel 1867, in una contrada di campagna. Il clima familiare è intriso di patriottismo e di tradizioni antiborboniche, crescendo il piccolo Pirandello assorbe gli elementi fondamentali della tradizione religiosa siciliana.
La sua istruzione elementare è curata da un precettore privato, proprio a questa età nascono in lui la passione per la letteratura e per il teatro.

Nel 1879 la famiglia si trasferisce a Palermo dove Pirandello frequenta prima il ginnasio e poi contemporaneamente la facoltà di lettere e di legge. Nel 1887 giunge a Roma per proseguire gli studi universitari fino a quando è costretto a trasferirsi nell'ateneo di Bonn in Germania,  dove nel 1891 completa gli studi e si laurea in Filologia romanza. Glia anni trascorsi qui sono segnati dall'amore verso Jenny Schulz-Lander e dal contatto con la poesia e la cultura tedesche.

Dopo un breve soggiorno in Sicilia, nel 1893 si trasferisce a Roma dove diventa amico di Luigi Capuana, che lo incoraggia a dedicarsi alla scrittura. Nel 1893 scrive il suo primo romanzo, pubblicato poi nel 1901 con il titolo 'L'Esclusa'. 
Nel 1894 sposa Antonietta Portulano, anche se fu un matrimonio combinato in quanto Antonietta era figlia di un socio del padre dello scrittore, da questo matrimonio nacquero tre figli: Stefano, Rosalia e Fausto.

Dal 1897 Pirandello inizia a insegnare Stilistica e letteratura a Roma, 6 anni dopo una miniera di zolfo nel quale il padre con i soci avevano investito molto viene distrutta da un allagamento, al sapere della notizia, Antonietta, già in condizioni mentali precarie, ha un crollo psicologico, che la fa sprofondare in una spirale di follia senza vie di uscita.

Nel 1904 viene pubblicato 'Il fu Mattia Pascal', negli anni che precedono la guerra vedono luce altri romanzi come 'I Vecchi e i Giovani' o novelle come 'La Giara'. Prima dello scoppio della guerra egli si schiera con gli interventisti, nel 1915 entrambi i suoi figli partirono per il fronte.

Nel 1924 Pirandello aderisce ufficialmente al Fascismo, chiedendo pubblicamente di essere iscritto al PNF, dal quale riceve appoggi e tributi. Fonda anche la compagnia del Teatro d'Arte di Roma, in questi anni si lega sentimentalmente alla giovane attrice Marta Abba per la quale scrive vari drammi. 

Gli ani successivi sono pieni di impegni e successi, fino al conferimento nel 1934 del Premio Nobel per la letteratura. Muore di polmonite il 10 dicembre 1936 nella sua casa di Roma.


```dataview
list from [[]]
```
