---
connections:
  - "[[Novelle]]"
---
La novella Il treno ha fischiato viene pubblicata per la prima volta sul Corriere della sera nel 1914 e successivamente nella raccolta 'Novelle per un Anno' , nel volume IV, dal titolo 'L'Uomo Solo'

### Riassunto

Il protagonista della novella si chiama Belluca ed è un impiegato sottomesso che svolge con molta dedizione la mansione di contabile. A causa del suo carattere docile e mite egli è oggetto di innumerevoli battute e scherzi da parte dei colleghi e del capo d'ufficio che sopporta con molta rassegnazione fin quando un giorno, Belluca si ribella e dà in escandescenza con il suo capo d'ufficio.

La mattina dello scontro con il capo Belluca, solitamente puntuale e diligente, è arrivato in ritardo al lavoro, apparendo distratto e sognante. Rimproverato dal capo, ha parlato di un treno e di viaggi lontani, irritandolo. La discussione è poi degenerata, con Belluca che gridava del treno, lasciando i colleghi sbalorditi e convinti che fosse impazzito. Anche dopo l'arrivo dei medici egli continua a gridare di questi viaggi in paesi lontani imitando il fischio del treno, così viene rinchiuso in un manicomio.

Non tutti credono però che egli sia impazzito, il narratore della vicenda che è stato vicino di casa di Belluca crede che l'evento sia il frutto delle misere condizioni sia lavorative che familiari in cui l'uomo viveva ogni singolo giorno. Belluca doveva provvedere a ad una famiglia composta da donne affette da cecità e due figlie rimaste vedove con 7 figli, per far ciò il protagonista oltre al suo consueto lavoro ne svolge anche un altro la notte tra le grida e i litigi della sua numerosa famiglia.

La conferma di tale tesi arriva quando il vicino va a trovare Belluca in manicomio, egli gli riferisce che una notte mentre cercava di prender sonno sente da lontano il fischio di un treno che gli rivela l'esistenza di un mondo che va oltre la sua squallida famiglia e il suo insopportabile ufficio nel quale lavoro, un mondo che lui raggiungeva con l'immaginazione ogni qual volta desiderasse evadere dal suo tormento quotidiano. Egli ammette anche di aver esagerato di tale immaginazione il primo giorno, e dimesso dal manicomio torna al suo consueto lavoro dove chiede perdono al suo capo e dove ogni tanto si concede un viaggio nella sua immaginazione.

### Analisi del testo

La follia è un tema che emerge subito come argomento alla base della novella che inizialmente ha anche un tono umoristico, il ritmo che fin da subito è concitato diviene con l'ingresso della figura narrante più lento, facendo da sfondo al flashback che ci racconta la situazione domestica di Belluca. Solo alla fine della novella vi è il racconto disteso e totale dell'accaduto che ci permette di comprendere il comportamento del protagonista a pieno.

### Punti di vista

Nella novella emergono diversi punti di vista che lo scrittore mette in luce per far emergere la verità:
- Colleghi e medici: basato sulla tesi dell'improvvisa alienazione mentale, poiché per l'opinione comune chi si discosta dall'ordine borghese, può essere solamente un folle;
- Voce narrante: compatisce Belluca e riporta l'origine del suo comportamento ad una normale reazione alle sue particolari condizioni di vita, denunciando la crudeltà di un sistema che porta alla spersonalizzazione dell'individuo;
- Protagonista: rivela il fischio del treno come l'evento che gli ha permesso di dare un diverso significato alla sua esistenza;