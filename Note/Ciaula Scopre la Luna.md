---
connections:
  - "[[Novelle]]"
---
### Riassunto

Ciaula è il soprannome di un uomo sulla trentina conosciuto in miniera per la sua ingenuità. Egli svolge il ruolo di 'caruso' per 'Zi Scarda', un esperto minatore costretto a restare a lavoro anche di notte. Ciaula incaricato di accompagnarlo non ha la ben che minima paura dei lunghi cunicoli della miniera che si dilungano per centinaia di metri poiché li conosce come le sue tasche, ma bensì del buio che troverà appena uscito dalla miniera. Infatti nella sua ingenuità non ha mai visto la luna, ma appena la paura della notte lo sta per assalire prima di uscire dalla miniera egli si accorge del fatto che il cielo è illuminato dal corpo celeste, ritrovando la sicurezza e il coraggio per tornare a casa.

### Personaggi

- Ciàula rappresenta l'irrazionalità umana con il suo timore paradossale della notte all'aperto, nonostante lavori in miniera. Questo timore, fondato sull'ingenuità, lo porta a scoprire la luce lunare, simbolo di verità;
- Zi' Scarda è un minatore anziano, vittima di Cacciagallina, che lo sfrutta senza protezione, anche dopo un incidente che gli ha causato la perdita di un occhio e del figlio;
- Cacciagallina è l'antagonista principale, avido e sadico, che sfrutta i minatori mettendoli in pericolo;

### Analisi del testo

In "Ciàula scopre la luna", Pirandello si distacca dal verismo di Verga utilizzando un narratore onnisciente che esplora l'interiorità dei personaggi. Ciàula, il protagonista, rappresenta l'irrazionalità umana e il "sentimento del contrario" tipico dell'umorismo pirandelliano. Il suo timore della notte all'aperto, nonostante la sicurezza trovata nei cunicoli della miniera, è spiegato attraverso un flashback che rivela un trauma passato, cioè l'esplosione che uccise il figlio di Zi' Scarda e che gli provocò la perdita di un occhio, dopo tale esplosione Ciàula si nascose in un anfratto della miniera per poi uscire sfortunatamente in una notte buia senza alcun spiraglio di luce provocato dai corpi celesti che solitamente guarniscono il ciel di notte. La scoperta della luce lunare da parte di Ciàula simboleggia la conoscenza e la scoperta, richiamando il mito della caverna di Platone, secondo cui, se un uomo fosse nato in una caverna al buio e cresciuto eternamente tra le sue pareti, sarebbe stato abbagliato e inondato dalla normale luce del giorno una volta uscito (quasi la stessa c osa che accade nel racconto a Ciàula). Questo evento mette in luce l'ignoranza e la meraviglia umana di fronte all'immensità dell'universo.