---
connections:
  - "[[Luigi Pirandello]]"
---
Gli altri vedendoci secondo una prospettiva particolare, ci attribuiscono determinate forme, noi crediamo di essere uno mentre siamo tanti individui diversi, a seconda della visione di chi ci guarda. La forma che l'uomo assume lo isola dalla natura e lo soffoca per questo dalla persona si passa alla maschera o personaggio.

La maschera è una forma stereotipata, fissa e uguale per tutti, che diventa per l'individuo che lo indossa, una trappola. L'uomo interpreta così un ruolo, mentendo psicologicamente a se stesso e mentendo socialmente agli altri. È ovvio che l'individuo soffre ad essere fissato dagli altri in 'forme' in cui non si riconosce, quest'ultime sono sentite come una trappola o un carcere in cui l'individuo si dibatte invano per liberarsi.

- La Famiglia: Pirandello ne coglie il carattere opprimente, le tensioni, gli odi, i rancori e le menzogne;
- Il Lavoro: Anche i lavori monotoni e frustranti, regolati da un'organizzazione gerarchica oppressiva, sono 'trappole' da cui non c'è via d'uscita, il totale pessimismo non consente allo scrittore di vedere altre forme possibili di società;

Alla base di tutta l'opera pirandelliana si può scorgere il rifiuto della vita sociale, delle sue convenzioni, dei ruoli che essa impone. La società gli appare come una 'pupazzata', una costruzione artificiosa, che isola l'uomo dalla vita, lo impoverisce, lo irrigidisce e lo conduce alla morte, anche se in apparenza continua a vivere. 

Colui che prende coscienza del meccanismo sociale si autoesclude, guardando vivere gli altri dell'esterno della vita e dall'alto della sua superiore consapevolezza, rifiuta di recitare la sua parte e osserva gli uomini imprigionati nelle loro trappole con un atteggiamento 'umoristico', di irrisione e pietà.