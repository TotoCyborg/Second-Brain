---
connections:
---
Enrico IV è uno dei capolavori teatrali di Luigi Pirandello. E’ un dramma in 3 atti che verte sul tema della pazzia e nello stesso tempo sul multiforme rapporto tra realtà e finzione.

### Riassunto

Durante una cavalcata, vent'anni prima di quando si svolgono le vicende dell'opera, uno dei cavalieri che interpretava Enrico IV cade da cavallo e si risveglia credendo di essere il personaggio che interpretava. Durante questo ventennio il personaggio vive isolato dalla società circondato da attori che assecondano la sua follia, il dramma si apre con in scena un gruppo di questi personaggi che discutano della scena che stanno per rappresentare.
E’ attesa la visita di 5 persone che hanno chiesto di essere ricevuti in udienza da Enrico IV: o 
- Matilde di Spina , la donna di cui Enrico IV, fin dall’epoca della cavalcata in maschera, è innamorato;
- il suo rivale in amore, il barone Belcredi ; 
- Frida , figlia di Matilde e di Belcredi; 
- il fidanzato di Frida, il Marchese Carlo di Nolli , nipote di Enrico IV; 
- il medico alienista Dionisio Genoni;

I cinque erano convinti di risolvere la follia di Enrico IV con l'ausilio di uno stratagemma, uno psichiatra suggerisce di ricreare una scena di 20 anni prima per curare la follia del protagonista, utilizzando la figlia di Matilde, Frida, che è identica alla madre da giovane. Tuttavia, il protagonista ha già recuperato la ragione da anni, fingendo la pazzia per vendetta e per sfuggire alla realtà dolorosa. Durante la messinscena, la vista di Frida lo confonde, rivelando la sua finzione. Quando Belcredi, l'uomo che lo aveva tradito, impedisce a Enrico di abbracciare Frida, Enrico lo ferisce mortalmente con una spada. Per evitare le conseguenze, decide di fingersi pazzo per sempre, rendendo la sua finta follia una condanna e una liberazione, vivendo come Enrico IV per il resto della sua vita.

### Analisi del tema della pazzia

La pazzia è un tema molto ricorrente nelle opere dello scrittore siciliano poiché la moglie ne soffriva e più volte venne ricoverata in strutture per le cure psichiatriche. Nel dramma 'Enrico IV' la follia rappresenta un rifugio rispetto alle sofferenze dell'esistere ed il protagonista la adotta, prima inconsciamente e poi coscientemente per cercare di sfuggire alla realtà che lo circonda. L'alienazione mentale è un mezzo per opporre alla penosa molteplicità della realtà, la stabilità e immutabilità data dalla pazzia.