---
connections:
  - "[[Fisica]]"
---
## 1. Moto unidimensionale: posizione, velocità, accelerazione

In caso di moto unidirezionale la posizione è data semplicemente dalla coordinata lungo la retta, diciamo $x$; la funzione $x(t)$ che descrive la posizione $x$ in funzione del tempo $t$, prende il nome di *equazione oraria*. 

Un ulteriore grandezza per descrivere il moto è la *velocità*. Iniziamo col definire la *velocità media*, essa si definisce nell'intervallo di tempo $[t_1, t_2]$ il rapporto tra lo spazio percorso tra $t_1$ e $t_2$ $(x(t_2) - x(t_1))$ e l'intervallo di tempo impiegato per percorrerlo $(t_2 - t_1)$, in formula:

$$
v_{t_1, t_2} \equiv \frac {x(t_2) - x(t_1}{t_2 - t_1}
$$

Se, invece gli intervalli tendono a zero, possiamo definire la *velocità istantanea*, all'istante di tempo $t_1$ come la velocità media nell'intervallo di tempo $[t_1, t_2]$ quando $t_2$ si avvicina sempre più a $t_1$.

![[grafico_vel_media.png|300]]

Utilizzando una notazione più compatta possiamo dire che la velocità media è data dal rapporto fra intervalli $\frac{\Delta_x}{\Delta_t}$, mentre quella istantanea del rapporto degli intervalli infinitesimi $\frac{d_x}{d_t}$, identificabile come la derivata di $x$ rispetto al tempo, viceversa si può ottenere $x$ dalla velocità con un'operazione di integrazione.


## 2. Descrivere il movimento

Prima di poter descrivere il movimento, bisogna prima di tutto definire un sistema di riferimento. Nello spazio il nostro riferimento saranno ad esempio 3 assi mutuamente ortogonali (terna cartesiana).


## 3. L'accelerazione

Iniziamo col definire l'*accelerazione media*, si definisce tale nell'intervallo di tempo $[t_1 t_2]$ il rapporto tra la variazione di velocità tra $t_1 t_2$, $(v(t_2) - v(t_1))$ e l'intervallo di tempo $(t_2 - t_1)$, in formula

$$
a_{t_1 t_2} \equiv \frac{v(t_2) - v(t_1)}{t_2 - t_1}
$$

Se gli intervalli tendono a zero possiamo definire l'*accelerazione istantanea* all'istante di tempo $t_1$ come l'accelerazione media nell'intervallo di tempo $[t_1 t_2]$ quando $t_2$ tende a $t_1$. Utilizzando una notazione più compatta possiamo scrivere dire che l'accelerazione media è data dal rapporto fra intervalli $\frac{\Delta v}{\Delta t}$, mentre quell'istantanea dal rapporto degli intervalli infinitesimi $\frac{d_v}{d_t}$.


## 4. Moto nello spazio: grandezze vettoriali

Nello spazio tridimensionale la posizione $\vec{s}$ di un punto P non può essere definita da un unico numero. Oltre alla distanza di P dall'origine degli assi, dovremmo specificare la direzione e il verso che lo caratterizzano, le grandezze di questo tipo sono dette vettori. Una qualunque quantità $\vec{A}$, dotata di orientamento e lunghezza può essere identificata attraverso le sue tre componenti $A_{x}; A_{y}; A_{z}$ lungo le tre direzioni cartesiane