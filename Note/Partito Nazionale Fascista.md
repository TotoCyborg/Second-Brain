---
connections:
  - "[[Storia]]"
---
Nel marzo del 1919, durante quel periodo che va sotto il nome di [[Biennio Rosso]], l'ex socialista M fonda i fasci di combattimento, la scelta del termine [[Fascio]] indicava la volontà di voler mettere insieme in una nuova formazione politica idee sia di destra che di sinistra. Il movimento fascista di questa prima conobbe però scarsa fortuna, alle elezioni del 19 non portò alla Camera nessun deputato. Nel 1920 vennero così create le squadre d'azione con il compito di contrastare il potere delle leghe rosse, in breve tempo lo squadrismo dilagò sia al nord che nel centro Italia, facendo parlare di se a causa di svariati episodi d'efferata violenza. Nelle campagne del Nord esso riuscì addirittura a diventare un movimento di massa raccogliendo consensi anche tra piccoli proprietari, affittuari e coloni. In generale coloro che appoggiavano l'ideologia fascista erano tutti quei cittadini che erano scontenti dallo scarso compenso dato all'Italia anche se essa figurava tra le vittoriose della Grande Guerra.

La classe politica era convinta di poter usare il movimento fascista per poi riassorbirlo nei meccanismi del Parlamento, così Giolitti anticipò le elezioni al maggio del 1921 e inserì i candidati fascisti nei blocchi nazionali. Forti dei consensi ricevuti e dell'azione intimidatoria dei fasci, vennero eletti al Parlamento ben 35 deputati fascisti, tra cui lo stesso M. Il governo appena formatosi, presieduto da Bonomi, si mise quindi come obiettivo quello di riuscire ad arginare la diffusione dello squadrismo, obiettivo che anche M cercò di raggiungere trasformando i fasci nel nuovo Partito Nazionale Fascista (PNF). Con oltre 200.000 iscritti il PNF risultò il partito italiano con il maggior numero di aderenti, ma le violenze non terminarono, anzi, quando i sindacati proclamarono lo sciopero generale legalitario per il 1 agosto del 1922, gli squadristi erano i padroni incontrastati delle piazze italiane, dove venivano costantemente attuate rappresaglie contro ogni tipo di resistenza.

Il 24 ottobre del 22 a Napoli, M annunciò ai suoi 'O ci daranno il governo, o lo prenderemo calando su Roma', fu così che poco più di 25.000 fascisti da tutta Italia, la notte tra il 27 e il 28 ottobre, marciarono fino alle porte di Roma per mettere pressione al Re e al Presidente del Consiglio Luigi Facta. Come ultimo atto della sua legislatura Facta, propose al Re di firmare lo Stato d'Assedio per poter far intervenire l'esercito nei confronti delle camicie nere, ma il re per paura di scatenare una Guerra Civile non la firmò, permettendo così a M di proporsi come l'unico a poter risollevare l'Italia e farsi affidare il ruolo di Presidente del Consiglio. 

Il primo governo fascista era un governo di coalizione, al quale partecipavano liberali giolittiani, liberal-conservatori, popolari e democratici. Le prime mosse di M a Capo del Governo (nome con il quale impose di essere chiamato) furono alcune trasformazioni nella struttura dello stato per conferire un ruolo istituzionale al Partito Fascista, venne quindi istituito il Gran Consiglio del Fascismo con il compito di dettare le linee guida al governo, e gli squadristi furono inseriti nella Milizia Volontaria per la Sicurezza Nazionale. Il passo successivo fu quello di elaborare una  Legge elettorale che permetteva ai fascisti di istituire un governo più facilmente, denominata [[Legge Acerbo]], dal nome del suo estensore.

Alle elezioni del 24 i fascisti si presentarono a capo del listone nazionale e grazie ad una campagna elettorale caratterizzata da una violentissima ondata di aggressioni e intimidazioni che colpirono i partiti di opposizione, il listone conquistò il 64,9 % dei voti e 374 dei 533 seggi disponibili. Con il nuovo governo uno dei pochi oppositori ad affrontare il duce a viso aperto era Giacomo Matteotti, che il 30 maggio, all'apertura della Camera, pronunciò un discorso nel quale denunciava le violenze inaudite perpetrate dagli squadristi durante il periodo delle elezioni. Matteotti venne rapito da un gruppo di squadristi il 10 giugno e ritrovato assassinato il 16 luglio pochi Km fuori Roma. Quest'assassinio provocò delle ondate di sdegno e protesta in tutto il paese, alla camera i partiti di opposizione decisero di astenersi dai lavori parlamentari per riunirsi in un luogo a parte, tale evento venne denominato 'secessione dell'Aventino' (rifacendosi a un episodio dell'Antica Roma).

L'assenza dalla camera permise al Partito Fascista di riprendersi. M decise di rompere gli indugi e di assumersi la colpa dell'assassinio Matteotti in un discorso in Parlamento il 3 gennaio 1925, esso scatenò una nuova ondata di violenze squadriste e vennero emanati dei provvedimenti repressivi nei confronti di tutto ciò che veniva considerato antifascista. La svolta si ebbe con l'approvazione delle [[Leggi Fascistissime]], che avevano il compito di fascistizzare completamente l'organo statale. Per quanto riguarda l'argomento [[Lavoro]], la concezione fascista prevede un sistema produttivo che non doveva essere turbato da conflitti tra lavoratori e imprenditori, seguendo i principi del corporativismo.

Da questo momento in poi M cercò di far diventare l'Italia un [[Regime Totalitario]]. 