---
connections:
  - "[[Esame Maturità]]"
---

# La Qualità in Azienda
---

*La Norma e il Processo di Certificazione*
La norma è un documento prodotto mediante il consenso di tutte le parti interessate e approvato da un organismo riconosciuto, che fornisce regole, linee guida o caratteristiche relative a determinare attività o ai loro risultati, al fine di ottenere il migliore ordine in un determinato contesto.

Le norme possono essere di diverso tipo:
- Norma Internazionale (SO);
- Norma Europea (EN);
- Norma Nazionale (UNI);

I sistemi di gestione per la qualità possono essere certificati solo da enti di certificazione abilitati da un'ente nazionale, l'ACCREDIA, riconosciuto dallo stato come unico ente nazionale di accreditamento il 22 dicembre 2009.

Per ottenere la certificazione del sistema di gestione per la qualità (SQG):

- L'SQG viene reso operativo all'interno dell'organizzazione poiché questa invia una domanda di certificazione all'ente;
- I valutatori dell'ente certificatore esaminano la documentazione fornita dall'organizzazione per verificarne la conformità alla norma. Se questa è conforme, si procede con una visita ispettiva (audit di terze parti) presso l'organizzazione, per verificare che l'SGQ sia effettivamente applicato nella pratica;
- se emergono incongruenze, l'ispettore chiede all'organizzazione di attuare interventi correttivi. Se l'organizzazione non interviene adeguatamente l'iter di certificazione viene sospeso, se invece la verifica ispettiva è positiva l'ispettore propone la certificazione del SGQ;
- se anche la commissione dà esito positivo, viene messo il certificato di conformità del SGQ;

Il certificato ha una validità di tre anni, nei quali vengono effettuati verifiche periodiche per valutare se mantenere o meno la conformità. Alla fine della validità viene condotta una visita ispettiva per l'eventuale riemissione del certificato.

---

*I Principi per la Qualità*
Nel 2000 sono state riformulati i principi generali per la gestione della qualità:
- Orientamento del cliente: le organizzazioni dipendono dai propri clienti, quindi devono capire e soddisfare le loro esigenze;
- Leadership: i leader sono coloro che determinano come operare con qualità, per raggiungere gli obiettivi aziendali prefissati;
- Coinvolgimento delle persone: stabilendo obiettivi chiari per la qualità dell'organizzazione, che siano soggetti a verifiche, revisioni e aggiornamenti;
- L'approccio dei processi: modalità con  la quale è possibile eliminare le barriere organizzative per massimizzare la qualità e  minimizzare costi e tempi;
- Approccio sistemico: per migliorare la qualità di un sistema è essenziale operare con elementi provenienti da tutte le unità organizzative coinvolte nelle varie attività;
- Miglioramento continuo: principio che promuove un continuo miglioramento delle prestazioni in termini di efficienza ed efficacia;
- Decisioni basate sui dati di fatto: le decisioni efficaci si basano sull'analisi di dati e informazioni;

---

*Norma ISO 9001:2015*
Per le organizzazioni che intendono dotarsi del certificato, il riferimento normativo è dato dalla norma 9001:2015. Essa indica che i requisiti di un SGQ valgono quando un'organizzazione vuole dimostrare la propria capacità di fornire con regolarità prodotti o servizi e quando vuole accrescere la soddisfazione del cliente. 

Il sistema di gestione per la qualità è suddiviso in processi e flussi. Si possono individuare i seguenti:
- Input, provengono da fornitori esterni e interni, consistono in materiali, energia e informazioni;
- Output, materiali, energia e informazioni che derivano dai processi;
- Destinatari, ovvero i clienti sia esterni che interni, che ricevono gli output;
- Controlli, ovvero quei punti in cui viene effettuato un controllo per valutare le prestazioni del processo;

Questa versione della norma richiede che le organizzazioni si conformino ai requisiti circa la pianificazione e l'attuazione delle azioni per affrontare i rischi e le opportunità. A tal proposito la norma afferma:
- Affrontare rischi e opportunità costituisce una base per accrescere l'efficacia del SGQ;
- Il rischio è l'effetto dell'incertezza e ogni incertezza può avere effetti positivi e negativi;

Le azioni per affrontare i rischi e le opportunità che ogni organizzazione deve inserire nella propria pianificazione servono ad accrescere gli effetti indesiderati e a prevenire o diminuire quelli non desiderati.

---
# La Sicurezza in Azienda
---

*Pericoli e Rischi negli Ambienti di Lavoro*
È risaputo che gli ambienti di lavoro non sono esenti da rischi, quindi si vanno ad implementare delle misure e norme che vadano a preservare e garantire la sicurezza sul lavoro. Per sicurezza sul lavoro si intende quella condizione nella quale non si è esposti a fattori di rischio.

All'interno delle varie attività si possono presentare numerose tipologie di rischio, esse sono:
- Rischi convenzionali: legati all'utilizzo di attrezzature di lavoro, impianti o macchine in movimento;
- Rischi specifici: legati all'utilizzo o al contatto con agenti chimici, biologici o fisici;
- Grandi rischi: legati ad eventi di notevole rilevanza come esplosioni o formazioni di nubi tossiche;

---

*La Valutazione dei Rischi: Elementi Definitori e Metodologie Operative*
Il D.lgs. 81\08 definisce la valutazione dei rischi come una valutazione globale e documentata di tutti i rischi per la salute e la sicurezza dei lavoratori. In genere la valutazione dei rischi è un processo sequenziale e ciclico suddiviso in fasi:
- Prima fase consiste nell'individuare le potenziali condizioni di pericolo, identificare e caratterizzare le persone esposte e tali condizioni, definire e analizzare i fattori di contorno alle fonti di pericolo;
- Poi viene effettuata una stima della probabilità di accadimento di possibili eventi, associabili alle condizioni di pericolo precedentemente individuate;
- Viene stabilito se il livello di controllo sul rischio che è stato stimato è accettabile o è necessario definire e programmare opportune misure;
- E infine vi è la gestione per attuare il programma di prevenzione e protezione, monitorarne l'efficacia e l'efficienza, apportarvi eventuali correzioni e generare successive revisioni;

L'esito della valutazione è quindi il rischio rimanente dopo aver preso le misure di protezione e prevenzione, nonostante la norma dica di eliminare il rischio, a volte esso si può solo ridurre  al minimo in relazione alle conoscenze acquisite in base al progresso tecnico.

--- 

*Metodo Semiquantitativo per la Valutazione dei Rischi*
Esistono due scale che ci forniscono 4 livelli sulla base di due dati, la probabilità che il danno accada e la gravità del danno. 

La scala della probabilità:
- Liv. 1 = improbabile;
- Liv. 2 = poco probabile;
- Liv. 3 = probabile;
- Liv. 4 = molto probabile;

La scala della gravità:
- Liv. 1 = lieve;
- Liv. 2 = da non trascurare;
- Liv. 3 = grave;
- Liv. 4 = molto grave;

La scala del rischio quantifica la potenzialità del rischio definendo la priorità degli interventi di protezione e prevenzione:
- 1: misure di tutela;
- 2 $\rightarrow$ 3: azioni correttive da programmare a medio termine;
- 4 $\rightarrow$ 8: azioni correttive da programmare a breve termine;
- > 8: azioni correttive urgenti;

La prevenzione del rischio si basa quindi sull'attuazione di interventi preventivi che influiscono sulla sorgente del rischio e possono essere misure tecniche o organizzative, e sull'attuazione di interventi protettivi che possono essere misure per la salvaguardia delle persone o di beni e ambiente.

---

*I Fattori di Rischio*
Il fattore di rischio, per definizione, è un qualsiasi materiale, attrezzatura, impianto, struttura, agente, fisico o biologico, metodo, pratica o condizione di lavoro o ogni aspetto che può generare o alterare il livello di rischio. I fattori di rischio vengono divisi in tre gruppi, in ordine agli effetti che possono produrre:
- Rischi per la sicurezza dei lavoratori, ovvero che possono provocare in modo diretto eventi lesivi;
- Rischi per la salute dei lavoratori, ovvero che possono produrre un'alterazione irreversibile dello stato di salute;
- Fattori ergonomici, ovvero gli aspetti legati all'organizzazione del lavoro che possono influenzare le situazioni di rischio;

---

*Testo Unico sulla Sicurezza del Lavoro*
Il riferimento in ambito di sicurezza per i lavoratori è il D.Lgs. 81/2008. Esso esprime già nel suo primo articolo, l'intento di riformare e riassettare le norme vigenti in materia di salute e sicurezza dei lavoratori, mediante il riordino e il coordinamento delle medesime in un unico testo normativo. Esso si compone di 306 articoli e 51 allegati, suddivisi da titoli che li racchiudono in base alle disposizioni.

- Titolo I: Principi comuni
- Titolo II: Luoghi di lavoro
- Titolo III: Uso delle attrezzature di lavoro e dei dispositivi di protezione individuale
- Titolo IV: Cantieri temporanei o mobili
- Titolo V: Segnaletica di salute e sicurezza sul lavoro
- Titolo VI: Movimentazione manuale dei carichi
- Titolo VII: Attrezzature munite di videoterminali
- Titolo VIII: Agenti fisici
- Titolo IX: Sostanze pericolose
- Titolo X: Esposizione ad agenti biologici
- Titolo XI: Protezione da atmosfere esplosive
- Titolo XII: Disposizioni in materia penale e di procedura penale
- Titolo XIII: Norme transitorie e finali

Nel primo, viene introdotto l'obbligo non de3legabile del datore di lavoro di effettuare la valutazione dei rischi. In merito a questo adempimento legislativo viene specificato che i rischi da considerarsi devono essere ponderati in relazioni a condizioni particolari, come lo stress lavoro-correlato o le differenze di genere o nazionalità.

Altri riferimenti normativi importanti al di fuori del testo unico sono la costituzione, in particolar modo gli articoli:
- 32: il concetto di salute dev'essere inteso in senso lato, in modo da costituire l'oggetto di un diritto assoluto e intangibile nel quadro dei diritti di libertà del cittadino;
- 35: la tutela del lavoro si manifesta prima di tutto in via normativa, poi in via repressiva nei riguardi dei trasgressori, per ultimo con la tutela sanitaria in caso di infortunio o malattia professionale;
- 41: la libertà d'iniziativa economica privata è vincolata al rispetto dell'integrità fisica, della libertà e della dignità umana del lavoratore;

Oltre alla costituzione abbiamo anche il Codice Civile, nel quale sono espressi i doveri dell'imprenditore e i diritti del lavoratore. Cioè, l'imprenditore è tenuto ad adottare nell'esercizio dell'impresa le misure che secondo la particolarità del lavoro, l'esperienza  e la tecnica, sono necessaria a tutelare l'integrità fisica e la responsabilità morale dei prestatori di lavoro.

---
# L'Organizzazione della Prevenzione Aziendale
---

*Gli Infortuni sul Lavoro e le Malattie Professionali*
Per definizione, l'infortunio consiste in un evento lesivo da cui derivi una lesione all'integrità psico-fisica del lavoratore avvenuto per causa violenta in occasione del lavoro. Invece la malattia professionale, è definita nella norma UNI 11046, come un'alterazione psicosomatica dipendente dall'azione di uno o più agenti patogeni, correlata a uno o più rischi lavorativi, sufficienti a produrre uno specifico danno.

I danni arrecati ai lavoratori possono assumere la forma di infortuni sul lavoro o di malattie professionali in funzione della tipologia di agente nocivo al quale il lavoratore è esposto e delle modalità con cui tale agente si manifesta. Le cause di un infortunio possono essere:
- Mancanza di esperienza;
- Mancanza di preparazione;
- Imperfette condizioni fisiche;
- Cause ambientali;
- Funzionamento di macchine;

È  opportuno precisare che esistono tre forme di prevenzione: 
- Primaria: tutto ciò che può essere fatto per evitare o ridurre l'evento dannoso attraverso un'opportuna identificazione, valutazione o riduzione del rischio;
- Secondaria: diagnosi precoce che mira a individuare una specifica malattia rispetto a un determinato rischio;
- Terziaria: insieme di misure terapeutiche, comportamentali ecc. atte a impedire che una malattia già presente possa aggravarsi. dare origine a complicazioni o rendere l'individuo disabile;

---

*Le Figure Aziendali per Gestire i Rischi sul Lavoro*
La gestione della prevenzione in un'azienda è affidata a diverse figure, la prima è quella del datore di lavoro, da essa si irradiano poi altre figure.

**Datore di Lavoro**
Ai sensi dell'81/08, il datore di lavoro è tenuto a svolgere due attività fondamentali non delegabili verso nessun altro soggetto:
1. Valutazione di tutti i rischi con la conseguente elaborazione del documento stesso;
2. Designazione del responsabile del servizio di prevenzione e protezione;
Il testo unico richiede quindi a ciascun datore di lavoro di organizzare un servizio di protezione e prevenzione, di individuare il medico che si occupi della sorveglianza sanitaria e di formare una squadra di gestione delle emergenze.

**Dirigente**
Ai sensi dell'81/08 è quella persona che in ragione di competenze professionali e di poteri gerarchici e funzionali adeguati alla natura dell'incarico conferitogli, attua le direttive del datore di lavoro organizzando l'attività lavorativa e vigilando su di essa.

**Preposto**
Il preposto è invece colui che sovrintende all'attività lavorativa e garantisce l'attuazione delle direttive ricevute, controllandone la corretta esecuzione sa parte dei lavoratori ed esercitando un funzionale potere di iniziativa. 

**Lavoratori**
È una persona che svolge un'attività lavorativa nell'ambito dell'organizzazione di un datore di lavoro. Egli è richiamato dalla normativa vigente alla cura della propria salute e sicurezza e di quella delle altre persone presenti sul luogo di lavoro, su cui ricadono gli effetti delle sue azioni o omissioni. 

**Progettisti**
I progettisti sono tenuti a rispettare i principi generali di prevenzione in materia di salute e sicurezza sul lavoro al momento delle scelte progettuali e tecniche ea scegliere componenti rispondenti alle disposizioni legislative.

**Fabbricanti**
Per i fabbricanti la conformità alle disposizioni regolamentari vigenti in materia di sicurezza si attua apponendo alle macchine e alle attrezzature la marchiatura CE, che ne attesta la rispondenza ai requisiti essenziali di sicurezza.

---

*Il Responsabile del Servizio di Prevenzione e Protezione*
L'RSPP è colui che coordina il servizio di prevenzione e protezione dei rischi, costituito da una serie di addetti. Sia il responsabile che gli addetti devono essere prioritariamente interni all'azienda. 
I principali compiti del servizio di prevenzione e protezione sono:
- l'individuazione dei fattori di rischio;
- la valutazione dei rischi;
- l'identificazione delle misure per la sicurezza e la salubrità degli ambienti di lavoro;

Inoltre, si occupa di elaborare le procedure di sicurezza per le varie attività aziendali e di proporre programmi di informazione, formazione dei lavoratori e della riunione periodica di sicurezza  con il datore, il RSPP, medico competente e il rappresentante dei lavoratori.

---

*Il Rappresentate dei Lavoratori per la Sicurezza*
Ai sensi del D.Lgs. 81/08 il rappresentante dei lavoratori per la sicurezza è la persona che va a rappresentare i lavoratori per quanto concerne gli aspetti della salute e della sicurezza durante il lavoro. Oltre a partecipare alla riunione periodica, è consultato anche per la valutazione dei rischi o per la nomina del medico competente o per altre mansioni che richiedono la rappresentanza dei lavoratori stessi.

---

*Il Medico Competente e la Sorveglianza Sanitaria*
Il medico competente è la figura sanitaria prevista dal testo unico, che collabora con il datore di lavoro per la predisposizione delle misure per la tutela della salute e dell'integrità psicofisica dei lavoratori, per l'informazione e formazione nei confronti dei lavoratori e per l'organizzazione del servizio del primo soccorso.

Per quanto riguarda la sorveglianza sanitaria è definita come l’insieme degli atti medici, che tutelano lo stato di salute e sicurezza dei lavoratori, in relazione all’ambiente di lavoro, ai fattori di rischio professionali e alle modalità di svolgimento dell’attività lavorativa. Essa è prevista solo in determinati casi:
- lavoratori addetti alla movimentazione manuale dei carichi. Art 168;
- lavoratori addetti all'uso di attrezzature munite di videoterminali. Art. 176;
- lavoratori esposti ad agenti fisici. Art. 185;
- lavoratori esposti al rumore. Art. 196;
- lavoratori esposti a vibrazioni. Art. 204;
- lavoratori esposti  a campi elettromagnetici. Art. 211;
- lavoratori esposti a radiazioni ottiche artificiali. Art. 218;
- lavoratori esposti  ad agenti chimici. Art. 229;
- lavoratori esposti ad agenti cancerogeni e mutageni. Art. 242;
- lavoratori esposti all'amianto. Art. 259;
- lavoratori esposti ad agenti biologici. Art. 279;

Il medico competente deve effettuare la sorveglianza sanitaria attraverso i protocolli definiti in funzione dei rischi specifici, egli può effettuare:
- Visita medica preventiva:  per verificare l'assenza di controindicazioni che possano impedire al lavoratore di svolgere la mansione specifica, al fine di accertarne l'idoneità al lavoro assegnato;
- Visita medica periodica: per verificare lo stato di salute dei lavoratori ed esprimere il giudizio di idoneità alla mansione specifica;
- Visita medica su richiesta del lavoratore: per esprimere il giudizio di idoneità alla mansione specifica, quando il lavoratore richiede una verifica delle sue condizioni di salute;
- Visita medica in occasione del cambio mansione: per verificare l'idoneità alla specifica mansione;
- Visita medica alla cessazione del rapporto di lavoro: per rispettare le specifiche richieste dalla normativa vigente;
- Visita medica preventiva in fase preassuntiva: per effettuare valutazioni prima di un assunzione;
- Visita medica precedente la ripresa del lavoro: per verificare l'idoneità allo svolgimento della mansione dopo un assenza per motivi di salute di durata maggiore ai 60 giorni continuativi;

In base al risultato della visita medica, il medico può esprimere i seguenti giudizi:
- idoneità;
- idoneità parziale, con prescrizioni o limitazioni;
- idoneità temporanea o permanente;

---

*La Gestione delle Emergenze*
In ambito sicurezza sul lavoro, un ruolo fondamentale è giocato dalla gestione delle emergenze, in particolar modo nel 81/08 vengono indicati gli obblighi in capo al datore di lavoro, ovvero:
- l'organizzazione dei necessari rapporti coon i servizi pubblici competenti in materia di primo soccorso e gestione delle emergenze;
- designazione degli addetti antincendio e di primo soccorso;
- gestione degli interventi affinché i lavoratori in caso di grave pericolo, possano cessare la loro attività o mettersi al sicuro;
- predisposizione di mezzi di estinzione idonei alla classe di incendio e al livello di rischio del luogo;

---
# Fattori di Rischio
---

*I Luoghi di Lavoro*
Secondo l'81/08, i luoghi di lavoro sono destinati a ospitare i posti di lavoro. Essi sono inoltre caratterizzati da alcuni parametri, sia di tipo climatico che di illuminazione che ne determinano il comfort sia di tipo ambientale che di tipo visivo.

---

*Macchine, Attrezzature e Scale*
Le attrezzature di lavoro, devono essere conformi ai requisiti essenziali di sicurezza (RES), ovvero costruite rispettando le disposizioni legislative e regolamentari di recepimento delle direttive comunitarie di prodotto, oppure se la costruzione è antecedente a tali disposizioni, devono comunque essere rispettati i requisiti di sicurezza dell'81/08.

Le attrezzature devono essere installate secondo le istruzioni e devono essere soggette ad ordinaria manutenzione. Inoltre, per le attrezzature che prevedono verifiche periodiche, devono essere curati la tenuta e l'aggiornamento del registro di controllo. Infine, il datore di lavoro prende le misure necessarie affinché il posto di lavoro e la posizione dei lavoratori durante l'uso delle attrezzature presentino requisiti di sicurezza e rispondano ai principi dell'ergonomia. 

I principali pericoli di natura meccanica possono essere lo schiacciamento, il cesoiamento, il taglio, un urto o un abrasione, una perdita di stabilità della macchina o delle sue parti. I principali pericoli di natura elettrica possono essere dei contatti diretti o indiretti, dei fenomeni elettrostatici o spruzzi metallici da corto circuiti. Infine, i pericoli generati dalla non applicazione dei principi ergonomici sulla macchina possono essere una posizione errata o uno sforzo eccessivo, l'inadeguatezza dell'illuminazione o degli errori umani.

---

*Il Rischio Elettrico*
Il datore di lavoro ha l'obbligo di salvaguardare  i lavoratori da tutti i rischi di natura elettrica connessi all'impiego dei materiali, delle apparecchiature e degli impianti elettrici messi a loro disposizione. In particolare da quelli derivanti da contatti elettrici, inneschi di esplosioni o sovratensioni.

---

*Il Rischio di Incendio e di Atmosfere Nocive*
In merito al rischio di incendio, esso si sviluppa attraverso una reazione chimica e affinché possa verificarsi è necessario che avvenga il contatto tra il combustibile e il comburente e che ci sia un innesco tale da avviare la reazione. L'incendio ha spesso gravi ripercussioni sulle persone presenti nell'ambiente interessato, le conseguenze possono consistere in:
- ustioni in seguito al contatto con le fiamme;
- asfissia o intossicazioni per via della diminuzione delle quantità di ossigeno nell'ambiente;
- traumi da schiacciamento o da urto in seguito ai crolli per via dell'indebolimento strutturale causato dalle temperature;

Per quanto concerne i dispositivi di estinzione degli incendi, essi si distinguono in:
- impianti fissi (sprinkler): sono impianti generalmente collegati alla rete idrica antiincendio;
- impianti semifissi (idranti): un sistema che comprende una rete idrica fissa di alimentazione dedicata e di sistemi di erogazione mobili come le manichette con lancia;
- apparecchi portatili (estintori): sia di tipo portatile che carrellati;

---

*Il Rischio Biologico*
Gli agenti biologici sono qualsiasi microorganismo che potrebbe provocare infezioni, allergie o intossicazioni. In funzione del livello di rischio per gli esseri umani, si effettua una classificazione degli agenti biologici in relazione al rischio crescente dovuto alla capacità dell'agente di determinare un'infezione alla quale i lavoratori e la popolazione possono essere esposti:
- infettività;
- patogenicità;
- trasmissibilità;
- neutralizzabilità;

---

*Il Rischio di Agenti Chimici*
i prodotti chimici sono gli elementi o i composti chimici che possono essere presenti in quanto utilizzate per un determinato processo o possono far parte di materiali utilizzati per altri scopi. Essi sono classificati in funzione delle caratteristiche tossicologiche: molto tossiche e tossiche, nocive, sensibilizzanti, irritanti e corrosive. In funzione delle caratteristiche eco-tossicologiche: sostanze nocive per l' ambiente acquatico e sostanze nocive per l'ambiente terrestre. In funzione delle caratteristiche chimico-fisiche: esplosive, comburenti e infiammabili. Infine in funzione degli effetti sulla salute dell'uomo: cancerogene, mutagene, sostanze tossiche per il ciclo riproduttivo e teratogene.

---

*Il rischio di Agenti Fisici*
Gli agenti fisici comprendono i rischi da esposizione a grandezze fisiche che interagiscono con l'organismo umano tra i quali rientrano:
- rumore: propagazione di energia sonora nell'ambiente;
- vibrazioni: propagazione delle vibrazioni a trasmissione diretta e indiretta;
- radiazioni ottiche di origine artificiale: presenza nell'ambiente di radiazioni infrarosse, radiazioni ultraviolette e radiazioni visibili;
- campi elettromagnetici;

Gli interventi di prevenzione e sicurezza che si adottano in questi casi sono sia di protezione dell'ambiente che di protezione del personale con occhiali, maschere antipolvere ecc.

---

*Videoterminali*
All'interno del posto di lavoro vi possono essere dei videoterminali, ovvero uno schermo alfanumerico o grafico che viene impiegato tramite l'utilizzo di altri elementi come la tastiera e il mouse. Il lavoratore in questo caso è identificato come colui che ne usufruisce per più di 20 ore settimanali. Ovviamente, il datore di lavora è tenuto a valutare i rischi connessi all'utilizzo del videoterminale, con un particolare riguardo verso: 
- rischi per la vista e per gli occhi;
- problemi alla postura all'affaticamento fisico o mentale;
- condizioni ergonomiche e di igiene ambientale;

Dopo la valutazione dei rischi il datore di lavoro deve adottare dei provvedimenti di prevenzione che vadano a garantire il corretto uso del videoterminale, questo significa che tali disposizioni riguarderanno lo schermo del videoterminale, la tastiera, il piano di lavoro, il sedile di lavoro e l'illuminazione generale.

---

*Stress da Lavoro Correlato*
Il legislatore ha previsto l’obbligo per i datori di lavoro di valutare i rischi legati allo stress lavoro-correlato. Si tratta di una risposta emotiva intensa a stimoli esterni che attivano reazioni fisiologiche e psicologiche. Questo tipo di rischio, insieme al mobbing e al burnout, rientra tra i fattori psico-sociali, che possono compromettere l’equilibrio psicologico e sociale del lavoratore.

- Il mobbing è una strategia di aggressione sistematica nei confronti di un lavoratore. Può essere:
  - verticale, quando è attuato da superiori con lo scopo di allontanare soggetti considerati scomodi;
  - orizzontale, tra colleghi, soprattutto in caso di ristrutturazioni aziendali, dove un gruppo si coalizza contro uno o più lavoratori per metterli in cattiva luce.

- Il burnout riguarda principalmente chi svolge professioni di aiuto, come infermieri o educatori, e si manifesta con esaurimento emotivo, distacco relazionale e riduzione della capacità lavorativa.

Lo stress può essere:
- positivo (eustress), quando le pressioni sono gestibili e stimolanti;
- negativo (distress), quando l’individuo non riesce a rispondere adeguatamente alle pressioni esterne. Esso si sviluppa in tre fasi:
	- Fase di allarme;
	- fase di resistenza;
	- fase di esaurimento;

L’accordo europeo dell’8 ottobre 2004 definisce lo stress sul lavoro come una condizione che può causare sofferenze fisiche, psichiche e sociali, derivante dalla percezione di non riuscire a far fronte alle richieste o alle aspettative.

---

*I Dispositivi di Protezione Individuale*

Tra le misure di prevenzione e protezione previste dal datore di lavoro per ridurre i rischi professionali, rientrano i dispositivi di protezione individuale (DPI). Secondo il D.Lgs. 81/08, i DPI sono attrezzature destinate a essere indossate dal lavoratore per proteggerlo da uno o più rischi che possono compromettere la sua salute o sicurezza, inclusi eventuali accessori con la stessa funzione.

I DPI possono proteggere l’intero corpo o specifiche parti. Di seguito un elenco indicativo:

- Protezione della testa: caschi, cuffie
- Protezione dell’udito: tappi auricolari, cuffie
- Protezione degli occhi e del viso: occhiali, visiere
- Protezione delle vie respiratorie: maschere antipolvere
- Protezione di mani e braccia: guanti contro rischi meccanici, chimici o elettrici
- Protezione di piedi e gambe: scarpe antinfortunistiche, protezioni contro freddo, ginocchiere
- Protezione della pelle: creme protettive
- Protezione del tronco e dell’addome: giubbotti termici, grembiuli schermanti
- Protezione del corpo intero: imbracature, indumenti contro calore o freddo

*Obblighi Principali*

| Datore di lavoro                                | Lavoratore                                           |
| ----------------------------------------------- | ---------------------------------------------------- |
| Valutare i rischi non eliminabili in altro modo | Usare correttamente i DPI forniti                    |
| Scegliere DPI adeguati ai rischi presenti       | Non modificare i DPI e curarli secondo le istruzioni |
| Garantire manutenzione, igiene e sostituzione   | Riconsegnare i DPI secondo le procedure aziendali    |

---

*La Segnaletica di Sicurezza e Salute sul Lavoro*
La segnaletica di sicurezza e di salute come una segnaletica riferita a un oggetto, a un'attività o a una situazione determinata, fornisce un'indicazione o una precisazione sulla sicurezza o la salute sul luogo di lavoro e che si diversifica per forma, colore, luminescenza e altri fattori. Secondo il testo unico distinguiamo le seguenti tipologie di segnali:
- segnale di divieto:
- segnale di avvertimento;
- segnale di prescrizione;
- segnale di salvataggio o di soccorso;
- segnale di informazione;