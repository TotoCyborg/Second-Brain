---
connections:
  - "[[Regime Totalitario]]"
---
Negli anni 20 la politica estera Italiana si basò sulla creazione e il mantenimento di rapporti amichevoli con le potenze europee, per cercare di dare un volto al fascismo anche al di fuori dei confini italiani. In questo contesto M sottoscrisse nel 1925 l'accordo di Locarno, facendo da garante per il mantenimento dei confini tra Belgio, Francia e Germania.

Nei primi anni 30 la storia iniziò a cambiare a causa dell'ascesa di Hitler, in un primo momento M si schierò al fianco delle potenze liberali e insieme a Francia e Gran Bretagna adottò alcune  misure volte a contenere il revisionismo tedesco, ovvero quell'atteggiamento di rifiuto dell'intero assetto politico-territoriale stabilito con i trattati di pace della Grande Guerra (in particola modo il Terzo Reich rinnegava categoricamente il trattato di Versailles, che aveva fatto indebitare la Germania e l'aveva completamente smilitarizzata, facendole cedere territori di grande importanza strategica come l'Alta Slesia, la Posnania e il Corridoio di Danzica). 

Tornando a noi, nell'aprile del 35 il governo italiano, inglese e francese, sottoscrissero gli accordi di Stresa in cui veniva condannato il riarmo tedesco e si confermava la necessità di proteggere l'indipendenza dell'Austria. Questa mossa di M aveva però un secondo scopo, ovvero quello di assicurarsi la benevola neutralità di Gran Bretagna e Francia nei confronti della conquista dell'Etiopia. Infatti fin dall'inizio del terzo decennio del 900 l'Italia aveva cercato di trasformare il paese africano in un suo protettorato, cercando di fare leva sui conflitti territoriali del paese con le nazioni vicine. 

Fu solamente nel 1935 che M diede il via all'allestimento della campagna militare etiope, innanzitutto preparò il popolo italiano facendo ricorso ad una grande propaganda nazionalista, poi si occupò dell'opinione internazionale mirando alla contrapposizione tra le potenze plutocratiche, definizione con la quale il fascismo definiva le nazioni capitaliste come Francia e Gran Bretagna accusandole di favorire gli interessi di una piccolo cerchia di oligarchi. I vantaggi dell'invasione del paese africano sarebbero stati in primis la soluzione al problema della crescente manodopera, poi anche le industrie erano a favore della costituzione dell'Impero, poiché questa poteva essere l'occasione per rilanciarsi dopo la depressione economica.  

L'invasione dell'Etiopia iniziò il 3 ottobre 1935, fina da subito l'atto venne condannato in quanto, la nazione africana era membro della società delle nazioni. Per tal motivo Francia e Gran Bretagna si pronunciarono con l'appoggio della società delle nazioni, per sanzionare l'Italia tramite l'embargo per le merci necessarie all'industria bellica, e una serie di misure che andavano a penalizzare le esportazioni italiane. Tali provvedimenti però non ebbero l'effetto sperato, così la guerra in Etiopia venne celebrata dal regime non solo come una "Missione Civilizzatrice", ma anche come un'azione legittima che avrebbe garantito all'Italia il proprio Impero al pari delle grandi potenze europee.

L'esito della guerra fu assai scontato, le truppe abissine non riuscirono a mettere in difficoltà gli oltre 400.000 uomini al comando del generale Pietro Badoglio, che per estinguere ogni focolaio di ribellione e resistenza ricorsero anche ad armi chimiche come l'iprite, un gas asfissiante, il quale utilizzo era vietato dalle convenzioni internazionali. Il 5 maggio 1936 Badoglio entrò vittorioso ad Addis Abeba ed il 9 dello stesso mese M proclamava la restaurazione dell'impero e la nascita dell'Africa orientale italiana.