![Joseph Goebbels durante uno dei suoi discorsi infervorati](https://content.storicang.it/medio/2024/04/26/joseph-goebbels-durante-uno-dei-suoi-discorsi-infervorati_6a5a36ff_240426180138_800x1082.jpg)

## Joseph Goebbels durante uno dei suoi discorsi infervorati

Foto: Pubblico dominio

Il giorno dopo che [Adolf Hitler](https://www.storicang.it/p/Hitler) si suicidò per evitare di essere arrestato, condannato, molestato e probabilmente torturato, **Joseph Paul Goebbels, il temuto ministro della propaganda del reich**, fece lo stesso nel bunker di Berlino. Accadde esattamente l'1 maggio 1945, pochi mesi prima della fine della [Seconda guerra mondiale](https://www.storicang.it/t/seconda-guerra-mondiale), e con lui morì **un uomo che i suoi avversari politici avevano sempre considerato un pericoloso demagogo e un agitatore di massa**.

**Durante la sua infanzia Goebbels soffrì di poliomielite** per la quale dovette sottoporsi a un intervento chirurgico all'età di dieci anni, che gli causò la paralisi parziale di una gamba e lo costrinse a indossare una protesi e scarpe ortopediche, impedendogli di partecipare alla [Prima guerra mondiale](https://www.storicang.it/t/prima-guerra-mondiale). **La sua infanzia e adolescenza furono così segnate dai complessi causati dalla malattia e dalla zoppia permanente**. La cattiva salute lo segnò a tal punto che Goebbels dichiarò amaramente di essere diventato un "lupo solitario", sebbene questa solitudine non gli impedì di avere numerose amanti nel corso della sua vita.

[

![Oskar Schindler](https://content.storicang.it/medio/2021/09/21/oskar-schindler_cd1f8250_800x800.jpg)

Leggi anche

Schindler: il nazista che diventò un eroe





](https://www.storicang.it/a/schindler-il-nazista-che-divento-eroe_15332)

### Promozione nel partito nazista

Considerato un maestro della manipolazione, **Goebbels trascorse l'infanzia e giovinezza a leggere e studiare**. Spinto da un narcisismo malsano, bisognoso di costante riconoscimento all'interno del movimento nazionalsocialista (a cui aveva aderito negli anni venti) e **dotato di un'oratoria fluente e convincente, con i suoi discorsi sempre più virulenti e razzisti era capace di stupire chiunque lo ascoltasse**.

![Joseph Goebbels nel 1942](https://content.storicang.it/medio/2024/04/26/joseph-goebbels-nel-1942_fc232c96_240426180213_800x1214.jpg)

## Joseph Goebbels nel 1942

Foto: Pubblico dominio

**Nel 1926 il Partito nazionalsocialista tedesco dei lavoratori lo nominò capo del partito a Berlino**. Con il populismo dei suoi discorsi **sfruttò le paure della società tedesca, diffondendo odio verso gli stranieri** e facendo credere a tutti che **solo una persona avrebbe potuto salvarli dal disastro e dall'umiliazione che aveva comportato la firma del trattato di Versailles**, che segnò la fine del la Prima guerra mondiale. Quel salvatore non era altri che Adolf Hitler. In questo modo, e con un paese sull’orlo di una crisi senza precedenti, iniziarono a muovere i primi passi affinché il partito nazista prendesse le redini del paese.

> Goebbels incantava chiunque lo ascoltasse con i suoi discorsi virulenti e razzisti

### Nuovissimo ministro della propaganda

Con Hitler al potere, **Goebbels fu nominato ministro della propaganda e dell'informazione**, carica con la quale rimase fedele alle politiche che aveva sostenuto nel NSDP (Partito nazionalsocialista tedesco dei lavoratori). Era il 1930, durante una manifestazione, quando **Goebbels incontrò Johanna Maria Magdalena Behrend**, una donna divorziata che si era unita al partito pochi mesi prima, e che avrebbe sposato il 19 dicembre 1931 (Adolf Hitler fu il suo padrino). **La coppia ebbe sei figli**: qualche anno dopo i più piccoli sarebbero stati vittime della terribile decisione presa in merito alla loro vita dalla madre, Magdalena Goebbels, per la quale sarebbe stata tristemente ricordata.

> Nel 1931 Goebbels sposò Maria Magdalena Behrend, una fanatica nazista dalla quale ebbe sei figli

[

![Josef Mengele negli anni quaranta](https://content.storicang.it/medio/2021/10/19/josef-mengele-negli-anni-quaranta_489c4dea_800x800.jpg)

Leggi anche

Josef Mengele, il medico di Auschwitz





](https://www.storicang.it/a/josef-mengele-lefferato-medico-nazista-di-auschwitz_15356)

Durante la Seconda guerra mondiale **il ruolo del ministero di Goebbels fu quello di centralizzare il controllo della vita culturale e intellettuale della Germania, con particolare attenzione alla radio**. Attraverso questi mezzi – senza i quali il sistema sarebbe mancato al sostegno popolare e non sarebbe stato in grado di mantenere uno stretto controllo contro la propaganda antinazista – mantenne oliata e attiva la macchina della propaganda del terzo reich.

![Joseph Goebbels e Magdalena Behrend](https://content.storicang.it/medio/2024/04/26/joseph-goebbels-e-magdalena-behrend_28f519e2_240426180236_800x1205.jpg)

## Joseph Goebbels e Magdalena Behrend

Foto: Pubblico dominio

Tale era la fiducia del popolo tedesco nelle parole di Goebbels che negli ultimi giorni di guerra, quando la sconfitta dell'esercito tedesco era già imminente, i**l ministro fece credere al popolo attraverso ferventi messaggi radiofonici che la vittoria era ancora possibile**. Nel 1943 Goebbels pronunciò il discorso più lungo e famoso nella storia del nazionalsocialismo, in cui **invitò i cittadini alla guerra totale e a «sopportare coraggiosamente la battaglia per raggiungere la grandezza»**.

_Non perderti nessun articolo! [Iscriviti alla newsletter settimanale di Storica!](https://www.storicang.it/usuarios/boletin?utm_source=web&utm_medium=testo&utm_campaign=newsletter)_

### Una tragica fine

Nel 1945, con l'[esercito russo](https://www.storicang.it/t/russia) e gli alleati alle porte di Berlino, rinchiuso con la famiglia nel bunker di Hitler, **Goebbels discusse con il führer la possibilità di negoziare la pace**, idea che il leader nazista rifiutò categoricamente, rispondendo che intendeva rimanere nel bunker fino alla fine e che, insieme a sua moglie Eva Braun, **aveva pianificato di suicidarsi se i sovietici fossero entrati in città**.

[

![L'ingresso del campo di sterminio di Auschwitz](https://content.storicang.it/medio/2023/01/17/lingresso-del-campo-di-sterminio-di-auschwitz_8430d2e0_800x800.jpg)

Leggi anche

27 gennaio, la liberazione di Auschwitz





](https://www.storicang.it/a/liberazione-di-auschwitz-salvati-dallinferno-nazista_15965)

![Goebbels con sua figlia Hilde nel 1937](https://content.storicang.it/medio/2024/04/26/goebbels-con-sua-figlia-hilde-nel-1937_f344f664_240426180255_800x609.jpg)

## Goebbels con sua figlia Hilde nel 1937

Foto: Cordon Press

Nel frattempo Magdalena Goebbels, che era una fervente e fanatica seguace di Adolf Hitler, cadde in una profonda depressione, anche a causa di una dolorosa nevralgia che le lasciò metà del viso paralizzata. Così la moglie del ministro della propaganda **prese una decisione terribile: porre fine alla vita dei suoi figli**, pensando a ciò che li attendeva dopo la caduta di Berlino. «È meglio che i miei figli muoiano piuttosto che vivano nella vergogna e nel disonore», commentò Magdalena alla segretaria del führer prima di **somministrare a ciascuno di loro il cianuro** che li avrebbe uccisi. Successivamente, come aveva previsto l'intrigante ministro della propaganda del reich appena caduto, **un ufficiale delle SS sparò alla nuca ai Goebbels e poi bruciò i loro corpi per proteggerli dalla furia degli invasori sovietici**.